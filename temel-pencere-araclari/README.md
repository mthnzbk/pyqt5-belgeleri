# Temel Pencere Araçları

Şimdiye kadar PyQt5 ile sadece boş pencereler oluşturduk. Ancak grafik arayüz tasarımı sadece boş pencereler oluşturmaktan ibaret değildir elbette. Grafik arayüz tasarımı denince akla düğmeler, menüler, kutucuklar, etiketler ve buna benzer başka araçlar gelir. İşte bir grafik arayüz penceresinde bulunan bütün bu araçlara ‘pencere aracı’ **widget** adı veriyoruz. Bu bölümde, en temel pencere araçlarından biri olan QLabel adlı pencere aracından söz ederek pencere araçları konusuna giriş yapacağız.

