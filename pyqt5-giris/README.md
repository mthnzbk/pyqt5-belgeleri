# PyQt5'e Giriş

Önceki bölümde PyQt5 adlı arayüz kütüphanesi hakkındaki en temel bilgileri edindik. Öğrendiğimiz bu bilgiler sayesinde Qt’nin ne olduğunu, PyQt5 ile Qt arasında nasıl bir ilişki bulunduğunu, bu kütüphaneleri sistemimize nasıl kuracağımızı ve herhangi bir sorunla karşılaşmamız halinde nerelerden yardım alabileceğimizi öğrenmiş olduk. Bu bölümde ise PyQt5 ile ilk programlarımızı yazmaya başlayacağız. Ayrıca bu bölümde PyQt5 ile ilk programlarımızı yazmanın yanısıra, PyQt5 hakkında bazı teknik bilgiler vererek bu grafik arayüz kütüphanesini daha yakından tanımaya çalışacağız.

